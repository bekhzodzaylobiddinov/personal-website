---
title: "🇺🇿 Dasturchi Qanday Pog'onalarni Bosib O'tadi ?"
date: "March 4, 2021"
excerpt: "Dasturchi odatda bosib o'tadigan 5ta pog'onalarni ko'rib chiqamiz"
cover_image: "/images/posts/img2.jpg"
---

Hozirda internet da dasturlash tilini o’rganaman desangiz, resurslar juda ko’p. Qaysi tilni tanlashingizdan qat’iy nazar o’zbekcha video darsliklar yoki blog lardan informatsiya olsangiz bo’ladi.

Ammo texnik bilimlardan tashqari, dasturlash kasbiga oid, ko’p ham gapiraverilmaydigan mavzular bor: bugun shu kasb egasi qanday “zinalar”ni bosib o’tishi mumkinligi haqida o’z fikrlarim bilan ulashmoqchiman, va keying post larimda har bir “zina” uchun qanday yo’l, strategiya va taktika larni qo’llash kerakligi haqida yoritib boraman

Professional dasturchi bo’lmoqchi bo’lsangiz quyida keltirilgan pog’ona larni bosib o’tishingiz aniq:

> **1\. Boshlang’ich coder / Newbie** – Kod yozishga yangi kirib kelgan va endi o’rganadigan pog’ona. Bunga maktab, kolledj, universitet yoki o’quv markazi, bootcamp yoki umuman o’zi ixtiyori bilan onlayn video, kitob yoki blog orqali o’rganayotgan o’quvchilar kiradi.

> **2\. Ish qidirish / Job Hunter** – Bu pog’onada sizni maqsadingiz dasturchi sifatida ishga kirish.

> **3\. Junior Developer** – Junior dasturchi bo’la turib rivojlanish

> **4\. Junior dan Senior gacha** – Lavozim ko’tarilishi yoki Senior sifatida ishga kirish

> **5\. Senior Developer** \- o’z ustingizda ishlab industriya darajasida Senior bo’lish

Bu pog’onalarni hammasi ko’pchilik uchun 4-8 yilgacha vaqt oladi. Albatta bu pog’onalar va lavozimlar dan keyin boshqa ko’p yo’nalishlarga bo’linib ketadi, lekin auditoriya asosan shu 5 ta pog’ona ichidagi kerakli ma’lumotlarga ega bo’lishi muhimroq deb hisoblayman.

Keyingi postlarimda har bir pog’onaga chuqurroq sho’ng’iymiz. Bu postni yakunlash sifatida bitta narsani juda ham “seryoz” ga olmaslikni taklif qilaman, bu ham esa “lavozim” nomlari: kim nima desa desin, lekin kimdir qaysidir sohada junior, qaysidir sohada esa senior. Dasturchilik sohasida “senior developer” bo’ldi degani hammasini o’rganib bo’ldi degani emas. Albatta “lavozim”lar muhim faqat oylik va mas’uliyat ga kelganda. Kompaniyalar o’zining “karyera” pog’onalarini belgilashda “lavozim” nomlaridan keng foydalanishadi. Qissadan hissa: tepada sanab o’tilgan har bir pog’onada o’z ustingizda ishlash, “principle”, strategiya va taktika larni o’rganish ko’proq ahamiyatga ega.
